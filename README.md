Co vše zahrnují měsíční poplatky za provoz systému?
Přemýšlím o pořízení KISu

V rámci měsíčních poplatků za provoz KISu máte zahrnuté kompletně vše, co potřebujete k jeho provozu. Tedy: technickou správu a podporu, hosting, zabezpečení a zálohování dat, aktualizace systému. Nic nad rámec měsíčních poplatků neplatíte.
Jaké jsou v KISu uživatelské role?
Přemýšlím o pořízení KISu

V základním nastavení najdete následující: 1. Běžný uživatel – pro všechny řadové sportovce 2. Administrátor – pro lidi na nejvyšších pozicích, kteří by se měli dostat ke všem datům v systému 3. Trenér – tato úroveň přístupu se nachází někde mezi běžným uživatelem a administrátorem. To však není vše – můžete si přidávat i další role, např. Vedoucí, Účetní, Šéftrenér… Je to na vás. Navíc můžete všechny role pravidelně upravovat.
Zvýší se cena KISu, pokud se mi zvětší členská základna?
Přemýšlím o pořízení KISu

Ne, měsíční poplatky za provoz KISu jsou vždy dle předem domluvené částky, nikoliv podle počtu členů.
Kde si stáhnu mobilní aplikaci?
Mobilní aplikace

Mobilní aplikaci si můžete stáhnout z obchodu Google Play nebo App Store vyhledáním názvu aplikace – KIS. Po stažení se přihlaste stejným účtem, který používáte ve webovém rozhraní.
Mám problémy s přihlášením, co s tím?
Přihlašování

Zkontrolujte si, zda zadáváte správné přihlašovací údaje, login je zpravidla ve formátu jmeno.prijmeni bez diakritiky, jako přihlašovací jméno můžete využít také e-mailovou adresu, která je nastavena u daného účtu. V případě zapomenutého hesla si ho můžete obnovit na přihlašovací obrazovce, na e-mail vám následně přijde odkaz na nastavení nového hesla.
Přepínání mezi více účty
Přihlašování

Potřebujete fungovat v KISu na více účtech? Není problém, postupně se na ně přihlásíte a následně se mezi nimi můžete přepínat. Klikněte v pravém horním rohu na avatar a následně vyberte možnost Přepínání účtů.
Systém mi ukazuje, že nemám kompletně vyplněný profil
Přihlašování

Zkontrolujte si, zda opravdu máte vyplněné všechny povinné údaje. Položky, které vám zbývá v profilu vyplnit, budete mít zvýrazněné.
Uhradil jsem platbu, ale v KISu je stále jako nezaplacená
Jsem běžný uživatel

Platba se v KISu nezobrazí jako zaplacená ihned po vašem uhrazení v bance, je potřeba počkat na její spárování v KISu. Pokud tento problém přetrvává více dní, zkuste s vaším problémem kontaktovat klub.
Potřebuji stáhnout potvrzení o zaplacení/fakturu
Jsem běžný uživatel

Pokud máte již danou platbu uhrazenou, v KISu si můžete stáhnout potvrzení o jejím zaplacení. To najdete v sekci Platby u každé jednotlivé zaplacené platby.
Jak mohu vyexportovat data o členské základně?
Přemýšlím o pořízení KISu

Jde to jednoduše na pár kliknutí, a to v modulu Uživatelé. Můžete si libovolně dle potřeby vyfiltrovat potřebné členy a následně máte možnost exportu hned do několika formátů – XLS, CSV, PDF, Rejstřík sportu a ČUS.
Člen skončil v klubu. Co teď s ním?
Přemýšlím o pořízení KISu

Dotyčného nestavte jako neaktivního v rámci jeho soupisek a zároveň nastavte jako neaktivního v sekci Uživatelé (případně v editaci jeho profilu), tím mu znemožníte přihlášení do KISu, v KISu se s ním nebude dále při nových akcích počítat, ale dosud zadaná data o něm zůstanou uložená. Zároveň se vám nastaví v jeho profilu datum konce členství, všechna data tak budete moci následně případně využít pro dodání například NSA/ČUS.
Může být jeden uživatel na více soupiskách?
Jsem administrátor, trenér...

Ano, to ničemu nevadí. Jen je z hlediska fungování systému lepší, když bude pouze na jedné soupisce vedený jako kmenový a na dalších jako nekmenový.
Kdo jsou to nekmenoví uživatelé a jakou mají na soupisce funkci?
Jsem administrátor, trenér...

Funkci nekmenový člen soupisky můžete využít v případě, kdy například některý člen občas chodí trénovat či hrát s vyšší kategorií. Nebude se automaticky přidávat na všechny tréninky starší kategorie, ale budete ho moci jednorázově přidat na konkrétní akci dané soupisky.
Trenér/vedoucí nemá možnost spravovat svou soupisku
Jsem administrátor, trenér...

Ověřte si, zda má daný uživatel nastavenou odpovídající uživatelskou skupinu (v editaci uživatele) a zároveň zda je uživatel na dané soupisce (ve výpisu členů dané soupisky) označený jako Moderátor (první sloupec vlevo).
